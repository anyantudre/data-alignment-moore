Bi-bɩɩg a yembr kibare.
Bi-bɩɩg a ye n paam zu-noogo, tɩ Wẽnnaam ning-a barka, t’a sɩng tolbo, n daad ki, bɛnga, la kood buud toor-toore, n paas ne rũm-bãoonego, n leebdẽ, tɩ sɩd tar barka.
La, yʋʋm piig loogr poore, a arzɛkã sɩd fɩɩga sõma. La rao wã, sẽn da tar sulg-m-meng yĩnga, kɩtame, tɩ nebã ra waoogd-a. Ra yaa ned me, sẽn da get a roagdbã yell sõma. La, nebã wa n sɩngame, n yet rao wã: «Haya! fo sã n ka gilim n bao kogl-m-menga, f bɛɛbã na n kʋ-f lame, wala b sãam f paoongã ». La rẽ tɛka, rao wã pa le tõe n gũs ye. Tɩ bala, a ra tara tagsg wʋsg a mengã ne a paoongã yĩnga. T’a na n dɩk yellã, n togs a zoa a yembre. La, a zoa wã, yãag-a-la tɩɩm soab nengẽ, n tɩ ta n togs a zu-loɛɛgã. La tɩɩmã soab yeel-b lame : «Yãmb sẽn ta ka wã, bɩ y ra le maan yɩɩr ye. Yãnd ka na n yã yãmb ye, y yellã manegame. Tɩɩm ning mam sẽn na n kõ foomã, fo sã n wa n lebg n ta yiri, bɩ f ning-a bẽerẽ, n dɩ la f tall raoodo. Ned sã n bao n na n maan foom wẽng marsã, wẽngã na n leba a soaba. La, tɩɩmã kisa fo sẽn na n kãab ned wẽnga, bala, kãabgã na n paama pidsgu, a soabã vɩɩm pʋgẽ, fo me na n paama yelle».
B sẽn sɩd reeg tɩɩmã n kuili, b sɩd tɩ maana wa a sẽn togsã. La, biigã sẽn bãng tɩ ned a to ka le tõe n maan-a wẽngã, wuk-m-meng kẽ-a lame, t’a toor ka le be ne ned a to yas ye. La, moos maana b yel-bũndi : «Lar sã n noome, a to n kɛ a saala». A tʋʋm-yoodã, la nebã kãabgã, la b paoogrã, Wẽnnaam bas-a lame, t’a paoongã sat n dabda, t’a zakã pʋga, wʋm-taab ka le be yẽ ne a pagbã sʋk ye.
Bi-bɩɩgã yõor yɩɩ koɛɛga, bala, a ka le tõe n vɩɩmde, wa a sẽn da tar ligda wakat ye. Ra lebga sũ-toogo, rɩɩbã ka le yaa sõma wa pĩnda ye. Yẽ ne a zĩnd-n-taasã, la tẽngã nebã, ra yaa beem.
Rẽ wã, wuk-m-meng rolb yaa lʋɩɩse